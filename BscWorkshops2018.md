# Warsztaty BSC: plan na Q3 2018

Plany warsztatowe na III kwartał 2018 roku.

*Uwaga!* Wstępny plan działań.

## Nowoczesne programowanie w Delphi

### Opis warsztatów

Czy pamiętacie jak jakieś 20 lat temu po raz pierwszy oglądaliście demo Delphi? Dla większości najbardziej szokujący był niesamowity wzorzec: TDataSet + TDataSource + TDBGrid. Zaskakująca była prostota tego układu, a przy tym jego szerokie możliwości oraz to, że pracował z dowolną baza danych. To nie był koniec, gdy odkryliście możliwości jakie dają zdarzenia tych komponentów to zapewne byliście pewni, że oglądacie przełomowe narzędzie. Faktycznie tak było z Delphi. Dwadzieścia lat w informatyce to wieczność, ale mimo to wzorzec wprowadzony w Delphi 1 przetrwał do dzisiaj i jest nadal niesamowicie skuteczny (w pewnych zastosowaniach).

Jednak w ciągu ostatnich 20 lat narzędzia programistyczne zmieniły się ogromnie. Co więcej, techniki pracy programistów są zupełnie inne, podobnie organizacja pracy zespołów. Programiści Delphi zaczarowani skutecznością datasetowego wzorca zostali gdzieś hen daleko w tyle. Choć sam język Delphi zmienił się ogromnie i daje zupełnie inne możliwości niż 10 lat temu to jednak zdecydowana większość programistów pracuje nadal w podobny sposób jak 20 lat temu. Aby nie stać się dinozaurami programowania konieczne jest unowocześnienie: kodu jaki tworzą programiści, zmiana warsztatu pracy oraz organizacji zespołu.

Bogdan Polak i firma BSC Polska zapraszają Was na darmowe warsztaty, które pokażą jak w praktyce używać nowe możliwości języka Delphi oraz jak bardziej współcześnie zorganizować pracę zespołu, wprowadzając: przeglądy kodu źródłowego, automatyczne testy, lokalne i wspólne repozytorium kodu, jak rejestrować drobne zmiany, pracować w parach, dzielić duże bloki kodu na mniejsze. To wszystko zobaczycie w praktyce w czasie warsztatów, ale to nie koniec. Równocześnie będziemy starali się zadbać by efektem naszej pracy był czysty i solidny kod źródłowy.

### Terminy

Koniecznie wybierzcie się na jedne z naszych darmowych warsztatów:

* termin i informacje o miejscu, miasto 1
* termin i informacje o miejscu, miasto 2

### Rozkład czasowy

Czas trwania warsztatów: 2x 105 min

| Godzina | Opis |
| --- | -- |
| 9:30 - 10:00 | Rejestracja
| **10:00 - 11:45** | **Pierwszy blok warsztatowy** |
| 11:45 - 12:15 | Przerwa kawowa |
| **12:15 - 14:00** | **Drugi blok warsztatowy** |


### Nie przegap okazji!

**Szefie** zadbaj o swoich pracowników. czy naprawdę chcesz, aby za każdym razem próbowali zdobywać najwyższe szczyty świata? Niech skorzystają ze sprawdzonych i nowoczesnych metod, powszechnie używanych przez większość zespołów programistycznych. Wyślij jednego programistę z Waszego zespołu na ten warsztat. Niech pozna jak można pracować wydajniej oraz tworzyć kod wyższej jakości. Wiadomo z początku będzie trudno i opornie, ale z czasem wszyscy poczujecie nową energie i zapał do pracy w nowy, znacznie lepszy, sposób.

**Programisto** nie pozwól, abyś zestarzał się będąc dinozaurem informatyki, zacznij jak najszybciej pracować tak jak Twoi koledzy programujący w Ruby, JavaScript, Go i wielu innych językach. Wykorzystanie nowych możliwości języka zmieni Twoje spojrzenie na to jak trzeba, a jak nie trzeba programować w Delphi. Odwagi, nie będziesz pierwszy na tej drodze. Ci którzy już spróbowali za nic nie chcą wracać do spagetti kodu pisanego w zdarzeniach.
